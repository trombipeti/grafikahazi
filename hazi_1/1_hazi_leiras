Készítsen Джугашвили-spline-t alkalmazó rajzolóprogramot! A Джугашвили-spline-ban
minden két kontrollpont között egy görbeszegmens található, amit a két interpolálandó pont,
az azokban felvett sebesség és a kezdeti gyorsulásvektor határoz meg.
A felhasználó az egér balgomb egyszeri lenyomással/elengedéssel (B1CLK) veszi fel
a kontrollpontokat (max 100-at), amelyek paramétere az aktuális idő lesz sec egységben,
majd balgomb dupla klikkel (B2CLK) kijelölt pont és az első pont közötti vektort rendeli
a legelső kontrollponthoz, tripla klikkel (B3CLK) pedig ugyanígy tesz a gyorsulásvektorral.
A többi belső kontrollpontban a sebességvektor az előző kontrollpont és a jelenlegi
kontrollpont közötti egyenesvonalú egyenletes mozgás sebességének és a jelenlegi és
rákövetkező pont közötti egyenesvonalú mozgás sebességének az átlaga.
A legutolsó kontrollpontban a sebesség zérus. A legelső szegmenst kivéve,
a kezdeti gyorsulás az előző szegmens végpontjában kiadódó gyorsulással egyezik meg.

A B[1|2|3]CLK műveletek alatt az egér nem mozdul meg, B2CLK esetén két lenyomásnak
0.3 sec-on belül, B3CLK esetén három lenyomásnak kell jönnie úgy, hogy kettő között
max 0.3 sec idő telik el.

Kezdetben a képernyőn a (x=100..200m; y=300..400m) része látszik a virtuális világnak.
A kameraablakot ipad-esen lehet mozgatni, azaz a bal egérgombot lenyomva elrántjuk az
egeret egy irányba (BMOV), és az indításhoz képest 0.5 sec múlva mért elmozdulásvektor
ellentettjének harmadát tekintjük az ablak kezdeti sebességének.
A súrlódási együtthatót úgy kell beállítani, hogy a legnagyobb rántás esetén is
a kép mozgása 50%-t elmozdulás után megáll. A space lenyomásával egy kört indítunk el
a görbén, amely a paramétert időnek tekintve végiganimál rajta.

Minden olyan részletkérdésben, amit a fenti szöveg nem specifikál, szabadon lehet dönteni.

Beadási határidő: 2014. 03. 16. 23:59
